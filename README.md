# Definició teòrica d'**Anàlisi** i **Disseny**

L'**Anàlisi** i el **Disseny** en **programació** es refereix a la **planificació** i l'**estructuració d'una seqüència de passos** lògics que cal seguir per resoldre un problema o fer una tasca específica.

## L'**Anàlisi**

Implica **comprendre el problema** i **dividir-lo en passos més petits** i manejables.
És com descompondre una **tasca complexa** amb parts **més simples**. Per fer això, heu d'identificar els passos clau necessaris per assolir l'objectiu final i comprendre com es relacionen entre si.

## El **Disseny**

Fa referència a **definir** com s'han d'**organitzar** i **estructurar** aquests passos per aconseguir el resultat desitjat.

És com la construcció d'un mapa que mostra la **seqüència lògica** de les **accions necessàries per resoldre el problema**.

El **Disseny** ha de **ser clar** i **precís**, de manera que pugui ser **entès** i **seguit per qualsevol persona**, incloent-hi un programador que després implementarà l'algorisme en un llenguatge de programació.

Un bon **Disseny** ha de ser **eficient**, és a dir, ha de tenir en compte aspectes com ara el **temps** i els **recursos necessaris** per dur a terme cada pas. A més, ha de ser **lògic** i **tenir en compte** possibles situacions **especials** i **casos excepcionals** que puguin passar durant l'execució.

En resum, l'**Anàlisi** i el **Disseny** d'un algorisme implica comprendre i descompondre un problema en passos més petits i després organitzar i estructurar aquests passos de manera lògica i eficient. Això permet tenir una guia clara de com resoldre un problema, encara que no es tingui coneixement específic de programació.

<hr>

# **ESQUEMA**: Definició d'**Anàlisi** i **Disseny**

## **Anàlisi**

**Entendre que és el que ens demanen**, i **explicar-ho amb les vostres paraules**.
I **si cal**, indicar què és el que cal demanar a l'usuari.

### **Dades d'entrada**

A partir de quines dades trobareu la solució o arribareu a obtenir *allò que ens demana l'enunciat*.

### **Dades de sortida**

Quines són les dades que calen per mostrar la solució final o resposta a *allò que ens demana l'enunciat*.
I **si cal** retornar-les a l'usuari.

### **Variables**

Quines són les **variables** que ens caldran o farem servir per aconseguir o assolir a *allò que ens demana l'enunciat*.
Tot indicant de quin **tipus** són aquestes **variables**.

## **Disseny**

Cal definir un **llistat**, el més detallat possible, de **TOTS** i cadascun dels **passos que cal seguir** per assolir el resultat d'*allò que ens demana l'enunciat*.

No us estranyi, si en aquest procés apareixen noves **variables**.
